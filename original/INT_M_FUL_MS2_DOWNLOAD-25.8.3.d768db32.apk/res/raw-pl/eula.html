<html>
<body>
G DATA Software AG<br />
Warunki licencji na użytkowanie Oprogramowania<br />
<br />
Firma G DATA Software AG oraz powiązane z nią przedsiębiorstwa i licencjobiorcy (zwani dalej „Producentem”) udzielają Użytkowi niniejszego produktu (zwanego dalej „Oprogramowaniem”) licencji na korzystanie
z Oprogramowania pod warunkiem przestrzegania wszystkich warunków tej umowy. Wiążąca prawnie umowa pomiędzy Użytkownikiem a Producentem zostaje zawarta w momencie zaakceptowania warunków lub równoważnego oświadczenia woli. Przeczytaj dokładnie poniższe warunki licencji. Jeśli się z nimi nie zgadzasz, nie instaluj poniższego Oprogramowania. Kliknij odpowiedni przycisk, lub wyraź brak zgody w inny sposób. <br />
<br />
<br />
1. Definicje.<br /> 
„Aktualizacje sygnatur”: Zasoby, które za zgodą Producenta są uaktualniane w Oprogramowaniu, np. sygnatury wirusów, szkodników, reguły antyspamowe, listy zasobów URL, reguły zapory połączenia, itp.<br /> 
 <br />
„Dokumentacja”: Dostarczone wraz z Oprogramowaniem podręczniki i instrukcje użytkowania.<br />
<br />
„Dokument licencyjny”: Certyfikat autentyczności Oprogramowania G DATA, dokument licencyjny o podobnym brzemieniu lub pisemna umowa zawarta między Użytkownikiem a Producentem, z którego wynika zakres stosowania i czas trwania licencji. W przypadku niektórych produktów te informacje mogą być zawarte także na opakowaniu lub w specyfikacji Oprogramowania.<br />
 <br />
„Aktualizacja Oprogramowania”: Opublikowana wersja Oprogramowania, która zastępuje jego poprzednią wersję.<br />
<br />
„Licencja“: Prawo do korzystania z Oprogramowania na jednym urządzeniu końcowym (komputerze, maszynie wirtualnej, telefonie, PDA, tablecie, itp.). Licencja uznana jest za wykorzystaną, jeśli Oprogramowanie zostanie wczytane do pamięci operacyjnej (RAM) urządzenia, lub zostanie zainstalowane na nośniku pamięci stałej (dysk twardy, itp.).<br />
<br />
„Dane dostępu“: Numery rejestracyjne, nazwy użytkownika, hasła, itp., dostarczone wraz z Oprogramowaniem 
i dostarczone po jego zainstalowaniu przez Producenta (przykładowo dane dostępu do aktualizacji sygnatur lub Oprogramowania).<br /> 
<br />
<br />
2. Zakres zastosowania.<br />
Zgodnie z warunkami licencji, Producent udziela Użytkownikowi niewyłącznego, niezbywalnego i ograniczonego czasowo prawa do wewnętrznego stosowania Oprogramowania w obrębie przedsiębiorstwa Użytkownika, w zakresie wskazanym w Dokumencie licencyjnym. Użytkownik ma prawo do sporządzenia kopii zapasowej Oprogramowania w celu wykorzystania jej w przypadku potrzeby awaryjnego przywrócenia Oprogramowania. Prawa do użytkowania obejmują również opublikowane Aktualizacje sygnatur i Oprogramowania, również w zakresie wskazanym w Dokumencie licencyjnym.<br />
<br />
Użytkownik może zastosować Oprogramowanie na ilości urządzeń określonej w Dokumencie licencyjnym wystawionym przez Producenta. Dokument licencyjny traktowany jest jako dowód posiadania danej ilości Licencji na użytkowanie Oprogramowania. <br />
<br />
Bez uprzedniego, pisemnego zezwolenie Producenta, Użytkownik nie może (i) używać, kopiować, modyfikować, wypożyczać, dzierżawić Oprogramowania, jak i przekazywać go nieodpłatnie osobom trzecim, chyba, że warunki licencji na to zezwalają; (ii) tworzyć własnych produktów w oparciu o Oprogramowanie; (iii) deasemblować i dekompilować Oprogramowania. Użytkownik nie jest ponadto uprawniony do przekazywania Danych dostępu osobom trzecim bez uprzedniej, pisemnej zgody Producenta.<br />
<br />
<br />
3. Prawo własności.<br />
Oprogramowanie jest własnością Producenta lub jego Licencjobiorcy i jest chronione prawem własności. Producent oraz jego Licencjobiorcy pozostają właścicielami wszystkich praw, tytułów oraz prawa użytkowania Oprogramowania, jak i kopii, poprawek, rozszerzeń, zmian i produktów utworzonych na bazie Oprogramowania. Wszystkie Prawa, których Producent nie udziela Użytkownikowi pozostają własnością Producenta lub jego licencjobiorcy. Prawo do korzystania z Oprogramowania w myśl brzemienia punktu 2. warunków licencji przysługuje Użytkownikowi po dokonaniu płatności.<br />
<br />
<br />
4. Gwarancja.<br /> 
Po oddaniu nośników zawierających Oprogramowanie do dyspozycji, Producent gwarantuje, że przy normalnym wykorzystywaniu nośniki nie są uszkodzone przez okres dziewięćdziesięciu (90) dni od momentu ich dostarczenia. Producent wymienia uszkodzone nośniki, zwrócone przez Użytkownika w ciągu okresu gwarancyjnego. Gwarancja nie obejmuje nośników, które zostały uszkodzone na skutek nieautoryzowanego zastosowania Oprogramowania. <br /> 
<br />
Producent gwarantuje, że przez dziewięćdziesiąt (90) dni od chwili przekazania Oprogramowania Użytkownikowi, jest ono zdatne do użytku w myśl dołączonej Dokumentacji. Jeżeli Oprogramowanie nie jest zdatne do użytku w myśl Dokumentacji, a Użytkownik zgłosi to Producentowi w przeciągu dziewięćdziesięciu (90) dni, Producent może według uznania: (i) skorygować Oprogramowanie, (ii) wymienić Oprogramowanie na inne, o tym samym zakresie funkcjonalności, (iii) rozwiązać umowę zwracając koszty poniesionej opłaty licencyjnej. Gwarancja nie przysługuje, jeśli niezdatność spowodowana jest przez wypadek, nadużycie, nieautoryzowaną naprawę, modyfikację lub nieprawidłowe użytkowanie Oprogramowania. <br /> 
<br />
O ile obowiązujące przepisy to umożliwiają, wspomniane warunki gwarancji są wyłączne i zastępują wszystkie inne gwarancje, wyrażone, przemilczane lub dorozumiane, włącznie z gwarancją przydatności do określonego celu i gwarancją jakości. Producent nie gwarantuje bezbłędności Oprogramowania, w szczególności w przypadku niespełnienia przez Oprogramowanie wymogów i oczekiwań Użytkownika. Producent, jego licencjobiorcy, dostawcy i partnerzy handlowi nie odpowiadają za jakiekolwiek powstałe lub mogące powstać szkody materialne i niematerialne, mające bezpośredni lub pośredni związek z użytkowaniem Oprogramowania lub poniższej umowy, chyba że powstały na skutek rażącej niedbałości lub stanów rzeczy określonych przez obowiązujące przepisy prawne. W takim przypadku odpowiedzialność ograniczona jest do ceny zakupu Oprogramowania, a w odniesieniu szkód osobowych obowiązują przepisy prawa.<br />
<br />
Za dotrzymanie wszystkich obowiązujących przepisów, reguł i postanowień w odniesieniu do użytkowania Oprogramowania odpowiedzialny jest wyłącznie Użytkownik. Zgadzając się na warunki tej umowy, zobowiązuje się do ich dotrzymania. <br /> 
<br />
<br />
5. Wsparcie techniczne. <br />
Producent nie ma obowiązku udostępnienia do dyspozycji wsparcia technicznego Oprogramowania. Może jednak udzielać wsparcia według uznania, zgodnie z wewnętrznymi ustaleniami. <br /> 
<br />
<br />
6. Czas trwania umowy. <br />
W przypadku naruszenia przez licencjobiorcę istotnych warunków umowy producent zastrzega sobie prawo do rozwiązania umowy bez zachowania terminów wypowiedzenia. Po zakończeniu umowy Użytkownik zobowiązuje się do natychmiastowego zaprzestania stosowania Oprogramowania i zniszczenia wszystkich jego kopii. <br /> 
<br />
<br />
7.Przeniesienie Licencji.<br />
Użytkownik może przenieść prawa licencyjne na osoby trzecie tylko w całości, za uprzednią, pisemną zgodą Producenta.<br />
<br />
<br />
8. Kontrola Licencji.<br />
Producent zastrzega sobie prawo do zlecenia wybranemu przez Producenta, uprawnionemu kontrolerowi, zaakceptowanemu przez Użytkownika przeprowadzenia zapowiedzianej inspekcji licencji w trakcie godzin Pracy Użytkownika, lecz nie częściej niż raz do roku. Inspekcja ma za zadanie stwierdzić, czy Użytkownik stosuje Oprogramowanie zgodnie z dokumentem Licencyjnym. Koszt inspekcji ponosi Producent, chyba że inspekcja wykaże, że ilość wykorzystanych przez Użytkownika Licencji przekracza o 5% wartość wynikającą z Dokumentu licencyjnego. W takim przypadku, Użytkownik zobowiązuje się pokryć koszt inspekcji, a także nabędzie Licencje w ilości odpowiadającej stanowi faktycznemu.<br /> 
<br />
9. Właściwość sądu.<br />
Sądem właściwym dla wszystkich kwestii spornych wynikających z warunków umowy jest sąd odpowiedni dla siedziby Producenta. Wyłączone są przepisy prawa kupieckiego (CISG). Unieważnienie tylko niektórych postanowień tej umowy, nie pociąga za sobą unieważnienia pozostałych postanowień. Rezygnacja z dochodzenia praw, w przypadku złamania warunków umowy nie pociąga za sobą rezygnacji na złamania warunków umowy, które mogą wystąpić w przyszłości.<br /> 
<br />
<br />
10. Zewnętrzne komponenty.<br />
Oprogramowanie może zawierać komponenty pochodzące od innych producentów dostępne w ramach licencji typu Open Source, lub darmowych licencji na użytkowanie. Niniejsze warunki licencji nie mają wpływu na prawa lub obowiązki wynikające z licencji typu Open Source, lub darmowych licencji na użytkowanie. Niezależnie od ustaleń zawartych w licencjach zewnętrznych producentów, warunki gwarancyjne wynikające z niniejszej umowy obowiązują również w odniesieniu do komponentów pochodzących od zewnętrznych producentów.<br /> 
<br />
<br />
11. Postanowienia końcowe.<br />
Niniejsze warunki licencji oraz Dokumenty licencyjne dotyczące Oprogramowania stanowią pełną 
i wyłączną umowę między Użytkownikiem a Producentem w odniesieniu do Oprogramowania i zastępują wszystkie uprzednie pisemne i ustne ustalenia, oferty i porozumienia. Na warunki licencji mogą wpłynąć jedynie Dokumenty licencyjne, a także inne pisemne umowy powstałe równocześnie z niniejszą lub później, podpisane przez Producenta i Użytkownika.
<br /> 
<br />
<br />
G DATA Software AG, 2015<br />
</body>
</html>