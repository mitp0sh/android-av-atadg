<html>

<!-- Inserted by TRADOS: -->
<META HTTP-EQUIV="content-type" CONTENT="text/html; charset=windows-1252">
<body>
G DATA Software AG<br/><br/> Help mee om de virusbeveiliging van G DATA nog beter te maken.<br/>
Wij werken er voortdurend aan om onze virusbeveiliging nog verder te verbeteren. Dankzij uw deelname
aan het G DATA Malware Information Initiative kunt u ons daarbij helpen.<br/><br/> <b>Gegevensverklaring
    van het G DATA Malware Information Initiative voor Internet Security</b><br/> <br/> <b>Wat is
    het G DATA Malware Information Initiative?</b><br/> De specialisten van de G DATA SecurityLabs
onderzoeken methodes om G DATA-klanten te beschermen tegen malware. Hoe meer informatie over malware
beschikbaar is, hoe sneller en effectiever de beveiligingsmechanismen ontwikkeld kunnen worden. Om
deze gegevens in de analyses te kunnen opnemen, werd het G DATA Malware Information Initiative
opgericht. Door uw medewerking aan dit initiatief helpt u alle G DATA-klanten om nog veiliger
smartphones en andere mobiele toestellen te kunnen gebruiken. <br/> <br/> <b>Welke gegevens worden
    verzameld?</b><br/> Wanneer een verdacht of schadelijk bestand wordt ontdekt, worden de volgende
gegevens verzameld:<br/> - Versie van het protocol van het Malware Information Initiative<br/> -
Versienummer van het G DATA-product en de gebruikte engines<br/> -&nbsp;&nbsp;Versienummer van de
gebruikte virushandtekeningen<br/> -&nbsp;&nbsp;Toestelspecifieke informatie over het
besturingssysteem, over taalinstellingen (lokale instelling) en een GUID<br/> -&nbsp;&nbsp;Informatie
over de op het moment van de infectie beschikbare provider<br/> -&nbsp;&nbsp;Hardwarespecifieke
informatie over het toestel, zoals fabrikant, model en versie<br/> -&nbsp;&nbsp;Naam en ID van de
virushandtekening voor elk gevonden schadelijk bestand<br/> -&nbsp;&nbsp;Informatie over het
verdachte bestand: <br/> &nbsp;&nbsp;*&nbsp;&nbsp;Checksums van het bestand of verdachte delen
daarvan
<br/> &nbsp;&nbsp;*&nbsp;&nbsp;Tijdstip dat de malware werd gevonden
<br/> &nbsp;&nbsp;*&nbsp;&nbsp;Actieve provider<br/> &nbsp;&nbsp;*&nbsp;&nbsp;Market waarvan het
schadelijke bestand werd geladen<br/> &nbsp;&nbsp;*&nbsp;&nbsp;Manifest van het schadelijke
bestand<br/> &nbsp;&nbsp;*&nbsp;&nbsp;Bestandsnaam en genormaliseerd pad (in plaats van de
gebruikersnaam wordt %USER% overgedragen)<br/><br/> <b>Bij volumetarieven kunnen door de overdracht
    bijkomende kosten worden aangerekend. Het volume van de gegevens bedraagt slecht enkele
    kilobytes en brengt gewoonlijk slechts beperkte kosten met zich mee.</b><br/> <br/> <b>BELANGRIJK:</b>
Er worden geen persoonlijke gegevens verzonden. De verzonden gegevens zijn niet bedoeld of geschikt
voor het identificeren van de smartphonegebruiker.<br/> <br/> <b>Hoe worden de verzamelde gegevens
    gebruikt?</b><br/> Bij de gegevensverwerking en -opslag houden we rekening met de wettelijke
verplichtingen in de desbetreffende landen met betrekking tot privacy en publicatie van gegevens. G
DATA gaat uiterst zorgvuldig te werk om alle gegevens tegen onbevoegde toegang te beveiligen. <br/>
<br/> De verwerking van de gegevens gebeurt in de G DATA SecurityLabs en dient enkel om oplossingen
te zoeken voor onderzoeksvragen over IT-beveiliging. Het hoofddoel is het onderzoeken van
veiligheidsrisico's en de ontwikkeling van beveiligingsmechanismen. Voorbeelden van het gebruik zijn
het opmaken van virushandtekeningen en blokkeringslijsten, het opstellen van statistieken ter
publicatie in vakartikelen en de ontwikkeling en verbetering van regelsets voor
beveiligingstechnologie&euml;n. <br/> <br/> <br/> Deelname aan dit initiatief is op vrijwillige
basis en een eventuele weigering heeft geen negatieve gevolgen voor de werking van uw G
DATA-product. Dankzij uw deelname aan het G DATA Malware Information Initiative zullen alle G
DATA-klanten voortaan uitvoerig over computerbedreigingen worden ge&iuml;nformeerd en worden de
gebruikte smartphones nog beter beveiligd. <br/> <br/> G DATA Software AG, 2015<br/>
</body>
</html>