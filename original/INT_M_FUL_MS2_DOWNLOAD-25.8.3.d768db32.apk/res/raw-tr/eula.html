<html>
<body>
G DATA Software AG<br />
YAZILIM LİSANS SÖZLEŞMESİ<br />
G DATA Software AG, bağlı şirketleri ve lisans sahipleri (bundan sonra "G DATA" olarak anılacaktır), bu sözleşmeye konu olan yazılımın (bundan sonra "YAZILIM" olarak anılacaktır) kullanıcısı olarak size (bundan sonra "KULLANICI" olarak anılacaktır), sadece bu lisans sözleşmesinin içeriğini bütünüyle onaylamanız şartıyla, YAZILIM üzerinde kullanım hakkı tanır. Bu lisans sözleşmesini kabul etmekle veya aynı anlama gelen bir irade beyanıyla, KULLANICI ve G DATA arasında, aşağıdaki hükümlere göre yasal olarak bağlayıcı nitelikte bir kullanım sözleşmesi tahakkuk eder. Bu lisans sözleşmesini dikkatle okuyun. Eğer onaylamıyorsanız, lütfen ilgili düğmeyi tıklatın veya başka şekilde bu kararınızı ifade edin ve bu durumda YAZILIM'ı kullanmayın. <br />
<br />
1. TANIMLAMALAR. <br />
"İmza Güncelleştirmeleri":  Serbest bırakma işleminden sonra G DATA tarafından güncelleştirilen ve G DATA ürünleri tarafından kullanılan içerikler, sözgelimi virüs, casus yazılım veya benzeri zararlı yazılımların imzaları, URL listeleri, Güvenlik Duvarı kuralları vb.<br />
"Belgeler":  YAZILIM'ın teslimat kapsamındaki el kitapları ve kullanma talimatları.<br />
"Lisans Belgesi":  G DATA lisans sertifikası veya G DATA tarafından sunulan benzer bir lisans belgesi veya KULLANICI ile G DATA arasındaki, lisansın kullanım süresini belirten yazılı bir sözleşme. Tüketici ürünlerinde bu bilgiler, ürünün ambalajı üzerinde veya ürün kitapçığında da yer alabilir.<br />
"Yazılım Güncelleştirmesi" : YAZILIMIN, yayınlanan ve YAZILIM'ın önceki sürümünü ikame eden bir sürümü.<br />
"Lisans": YAZILIM'ın en çok bir uç cihazda (PC -fiziksel veya sanal-, cep telefonu, el PC'si, tablet PC vb.) kullanılması için kullanım hakkı. Bir lisans, uç cihazın doğrudan erişim belleğine (RAM) yüklendiğinde veya kalıcı belleğine (sabit disk vb.) kurulduğunda "kullanılmış" kabul edilir. <br />
"Erişim Bilgileri": Yazılımın teslimat kapsamında yer alan veya YAZILIM'ın kurulumu veya kullanımı sırasında (örneğin imza güncelleştirmelerine veya yazılım güncelleştirmelerine erişim için) G DATA'dan edinilen bütün kayıt numaraları, kullanıcı adları, parolalar vb.<br />
<br />
<br />
2. Kullanım Hakkı.  <br />
Bu lisans sözleşmesinin hükümlerine göre G DATA, KULLANICI'ya, YAZILIM'ın, lisans belgesinde saptanmış olan kapsama ve kullanım süresine göre, KULLANICI'nın şirketi içinde dâhili olarak umuma açık olmayan, sınırlı bir süreye mahsus ve sadece burada belirtilen hükümler uyarınca devredilebilecek kullanım hakkını verir. KULLANICI ayrıca, arşivleme amacıyla, YAZILIMIN, acil bir durumda geri yükleme için de kullanılabilecek bir kopyasını çıkartma hakkını da elde eder. Kullanım hakkı, kesin bir şekilde, G DATA tarafından lisans belgesinde belirtilen kullanım süresi boyunca sunulan bütün yazılım güncelleştirmelerini ve imza güncelleştirmelerini de kapsar.<br />
KULLANICI, YAZILIM'ı, G DATA tarafından sunulan lisans belgesinde belirtilen sayıda PC'ye kurabilir ve kullanabilir. Lisans belgesi, KULLANICI için, belirtilen sayıda lisansın kullanım hakkının ispatı olarak işlev görür. <br />
KULLANICI, bu lisans sözleşmesinde açıkça izin verilmiş değilse YAZILIM'ı, G DATA'dan önceden yazılı izin almaksızın (i) kullanma, kopyalama, değiştirme, kiralama, leasing, alt lisans verme veya YAZILIM'ı herhangi başka bir şekilde para karşılığı veya para karşılığında olmaksızın üçüncü şahıslara devretme; (ii) YAZILIM'ı temel alarak kendi ürünlerini oluşturma; (iii) tersine mühendislik uygulama, çözme (disassemble) veya kaynak koda dönüştürme (decompile) hakkına sahip değildir. Ayrıca, KULLANICI, erişim bilgilerini, önceden G DATA'dan yazılı izin almaksızın, üçüncü şahıslara verme hakkına da sahip değildir.<br />
<br />
3. Mülkiyet Kaydı.<br />
YAZILIM, G DATA'nın veya lisans veren temsilcisinin mülkiyetindedir ve telif haklarıyla korunmuştur. G DATA ve lisans veren temsilcisi, YAZILIM'ın ve YAZILIMIN bütün kopyalarının, düzeltmelerinin, genişletmelerinin, değişikliklerinin ve YAZILIM'dan türetilen ürünlerin tüm haklarının, isimlerinin ve kullanım haklarının sahibi olarak kalır. KULLANICI'ya açıkça verilmemiş olan bütün haklar, G DATA'ya veya lisans veren temsilcisine ait olarak kalır. 2. madde uyarınca YAZILIM'ın kullanım hakkı, ancak ücreti tamamen ödendiğinde KULLANICI'ya devredilir.<br />
 <br />
4. Garanti.<br />
G DATA, YAZILIMI veri taşıyıcı üzerinde kullanıma sunarsa, G DATA, YAZILIM'ın kayıtlı olduğu veri taşıyıcının, normal kullanımda, teslimattan itibaren doksan (90) gün içinde zarar görmeyeceğini garantiler. G DATA, garanti süresi içinde G DATA'ya geri verilen hazarlı veri taşıyıcıların yerine yenisini verir. Yukarıda belirtilen garanti, YAZILIM'ı içeren veri taşıyıcının, YAZILIM'ın yetkisiz kullanımı nedeniyle zarar görmesi durumunda geçerli değildir. <br />
G DATA, YAZILIM'ın, G DATA tarafından teslim edildiği şekilde ve belgelere uygun olarak kullanılmış olması şartıyla, teslimattan itibaren, temelde belgelerde belirtilene uygun olmasını garanti eder. YAZILIM bu garantiye uygun değilse ve KULLANICI YAZILIM'ı doksan (90) günlük garanti süresi içinde G DATA'ya bildirirse, G DATA, kendi takdirine göre, aşağıdaki olanaklardan birini sunar: (i) YAZILIM'ın tamiri, (ii) YAZILIM'ın temelde aynı işlev kapsamına sahip bir yazılımla değiştirilmesi veya (iii) bu lisans sözleşmesinin sonlandırılması ve uygun olmayan YAZILIM için ödenmiş olan lisans ücretinin iadesi. Yukarıda belirtilen garanti, kaza, yanlış kullanım, yetkisiz tamir, değişiklikler veya genişletmeler veya uygun olmayan şekilde kullanımdan kaynaklanan hataları kapsamaz. <br />
Geçerli kanunlar izin veriyorsa, belirtilen garantiler, belirli bir amaca uygun olma ve yeterli kalitede olma garantisi dâhil olmak üzere, diğer bütün açık, örtülü veya dolaylı garantileri ikame eder. G DATA, açıkça, YAZILIM'ın KULLANICI'nın bütün isteklerini karşılamaya yeterli olduğunu veya YAZILIM'ın bütün şartlar altında sorunsuz çalışacağını garanti etmez. G DATA, lisans veren temsilcileri, satıcıları, lisans sahipleri veya iş ortakları, ağır ihmal veya yasal düzenlemelere göre belirlenmiş durumlar dışında, KULLANICI'nın, YAZILIM'ın kullanılmasıyla doğrudan veya dolaylı şekilde bağlantılı olarak uğrayabileceği veya bu lisans sözleşmesinden kaynaklanan, kaynaklanmış veya kaynaklanabilecek hiçbir maddi veya gayri maddi zarardan dolayı sorumlu tutulamaz. Bu sorumluluk her halükârda YAZILIM'ın kullanımından kaynaklanan satın alma fiyatıyla veya kişisel zarar durumunda yasal düzenlemelerle sınırlıdır.<br />
YAZILIM'ın kullanımıyla ilgili olarak yürürlükteki bütün kanunlara, kurallara ve düzenlemelere uyma sorumluluğu sadece KULLANICI'ya aittir.  KULLANICI, bu lisans sözleşmesini kabul etmekle, ilgili yasal düzenlemelere uyma yükümlülüğünü üstlenmiş olur. <br />
<br />
5. Teknik Destek. <br />
G DATA, bu lisans sözleşmesi uyarıca YAZILIM için bakım veya destek sunma yükümlülüğüne sahip değildir. G DATA gönüllü olarak ve kendi ölçülerine göre, G DATA'nın ilgili kuralları uyarınca, YAZILIM için destek sunar. <br />
<br />
6. Lisans Sözleşmesinin Sona Ermesi. <br />
KULLANICI, bu lisans sözleşmesinde yer alan hükümleri ihlal ettiği takdirde bu lisans sözleşmesi derhal sona erer. Sözleşmenin sona ermesinden sonra, KULLANICI, YAZILIM'ın kullanımına derhal son vermekle ve bütün kopyalarını imha etmekle yükümlüdür. <br />
<br />
7. Devir<br />
KULLANICI, bu sözleşmeyle sunulan kullanım haklarını ve bu lisans sözleşmesini, sadece önceden G DATA'dan yazılı onay almak ve sadece bütün olarak, üçüncü şahıslara devretme hakkına sahiptir.<br />
<br />
8. Lisans Sınaması<br />
G DATA, G DATA tarafından seçilen ve KULLANICI tarafından uygun olarak kabul edilen, mesleki sessizlik yemini etmiş bir müfettiş vasıtasıyla, uygun bir şekilde bildirildikten sonra, normal çalışma gün ve saatleri içinde, bir yıldan sık olmamak üzere, YAZILIM'ın bu lisans sözleşmesine ve ilgili lisans belgelerine uygun şekilde kullanıldığını doğrulamak amacıyla YAZILIM'ı KULLANICI'nın mekânında inceletebilir. YAZILIM'ın KULLANICI tarafından kullanım şeklinin, satın aldığı kullanım haklarını %5'ten fazla aşmaması kaydıyla, G DATA bu teftişin masrafını üstlenir. Aksi hâlde, KULLANICI, teftişin asıl masrafını üstlenmekle ve gerçek kullanımdan kaynaklanan ek lisansları satın almakla yükümlüdür.<br />
<br />
9. Geçerli Hukuk<br />
Bu lisans sözleşmesi, Federal Almanya'nın kanunlarına tabidir. BM satın alma hakları geçerli değildir. Bu lisans sözleşmesinin hükümleri tümüyle veya kısmen yasalara aykırıysa veya G DATA tarafından uygulanamaz nitelikteyse, bunların mümkün olan en geniş kapsamıyla G DATA tarafından ikame edilmesi gerekir ve lisans sözleşmesinin, yasaya uymayan kısmı dışındaki geri kalan hükümleri bundan etkilenmez. Bu lisans sözleşmesinden kaynaklanan hakların ihlali durumunda yasaların uygulanmasından feragat, sonraki başka ihlallerde aynı şekilde feragat edilmesini gerektirmez.<br />
<br />
10. Üçüncü Şahısların Yazılımları<br />
YAZILIM, başka üreticilerin, açık kaynak veya ücretsiz yazılım lisansları çerçevesinde kullanıma sunulan yazılımlarını içerebilir. Bu lisans sözleşmesinin, bu açık kaynaklı veya ücretsiz yazılım lisansları kapsamında geçerli olan haklar veya yükümlülükler üzerinde bir etkisi yoktur. Bu gibi lisanslardaki tezat oluşturan ifadelere bakılmaksızın, bu lisans sözleşmesindeki garanti sınırlamaları ve garantiyi geçersiz kılan şartlar, başka üreticilerin yazılımları için de geçerlidir.<br />
<br />
11. Diğer Sözleşmeler<br />
Bu lisans sözleşmesi ve YAZILIM'ın lisans belgeleri, KULLANICI ile G DATA arasında YAZILIM'la ilgili yegâne sözleşmeyi oluşturur ve YAZILIM'la ilgili olarak daha önceki yazılı veya sözlü anlaşmaları, teklifleri ve verilen sözleri ikame eder. Bu lisans sözleşmesi sadece, bu lisans sözleşmesiyle birlikte veya ardından G DATA ve KULLANICI tarafından imzalanmış olan lisans belgeleri veya başka yazılı anlaşmalarla değiştirilebilir.<br />
<br />
G DATA Software AG, 2015<br />
</body>
</html>